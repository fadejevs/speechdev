Mani sauc Armins Ronis,
un šis stāsts būs veltīts laika apstākļiem Rīgā
un par to, kā piemēroties tiem.
Latvija atrodas mērenajā klimatiskajā joslā,
tāpēc Latvijā un arī Rīgā ir četri gadalaiki,
pavasaris, vasara, rudens un ziema.
Katrs no šiem gadalaikiem ir citāds
un prasa citādu apģērbu un paradumus.
Rīga atrodas tuvu jūrai.
Apmākušās un mākoņainas dienas ir biežāk nekā saulainās.
Bieži vien laikapstākļi mainās ļoti ātri
var spīdēt saule, bet jau pēc brīža ir pamatīgs negaiss.
Tāpat var ātri kļūt auksti vai silti,
tāpēc Rīgā cilvēki dodas ārā no mājām, paķerot līdzi nepieciešamās lietas,
kas vajadzīgas, ja mainās laiks.
