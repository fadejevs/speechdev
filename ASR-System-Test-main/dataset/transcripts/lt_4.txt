Daugelis vietų turi vardus.
Žmonės pavadina ne tik upes, ežerus, miestus ar kaimus,
tačiau ir miškus, laukus, pievas, takus, seklumas, salas, įlankas.
Gyvenamos teritorijos , miestų rajonai, jų dalys, aikštės, gatvės, parkai ,
taip pat turi pavadinimus.
Vieni jų yra seni, kaip pavyzdžiui, Vilnius, Nemunas, o kiti gyvuoja gerokai trumpiau,
kaip pavyzdžiui, kokio nors mažo takelio viensėdyje pavadinimas,
kuris numiršta kartu su jį mynusiais žmonėmis.
Lietuvos vietovardžiuose yra didelė jų darybos ir pamato įvairovė.
Ją parodydama vietovardžius aptarsiu pagal jų pamatinius žodžius
ir skirsiu vietų vardų, atsiradusių iš apeliatyvų,
tai yra bendrinių žodžių, asmenvardžių ir kitų vietovardžių, grupes.
